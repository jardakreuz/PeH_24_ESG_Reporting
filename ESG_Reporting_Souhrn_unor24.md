<!-- title: ESG - souhrn povinností a postupů -->
# Souhrn povinností a postupů reportingu ESG

## Obsah <!-- omit in toc -->

- [Souhrn povinností a postupů reportingu ESG](#souhrn-povinností-a-postupů-reportingu-esg)
  - [ToDo](#todo)
  - [Co je ESG?](#co-je-esg)
  - [Reporting ESG](#reporting-esg)
  - [Kdo bude mít povinnost reportovat ESG?](#kdo-bude-mít-povinnost-reportovat-esg)
  - [Obsah zprávy o udržitelnosti](#obsah-zprávy-o-udržitelnosti)
  - [Standardy pro podávání zpráv o udržitelnosti dle EK](#standardy-pro-podávání-zpráv-o-udržitelnosti-dle-ek)
    - [Struktura zprávy o udržitelnosti (dodatek D ESRS)](#struktura-zprávy-o-udržitelnosti-dodatek-d-esrs)
    - [Seznam otázek a podtémat k vyhodnocení](#seznam-otázek-a-podtémat-k-vyhodnocení)
  - [Použité zdroje](#použité-zdroje)

## ToDo

- [x] postupné nabíhání účinnosti dle novelizovaného zákona o účetnictví;
- [x] ověřit, že novelizovaný zákon o účetnictví sedí na EU legislativu - dle důvodové zprávy jsou ustanovení o zprávě o udržitelnosti implementací směrnice 2022/2464/EU (směrnice CSRD), konkrétně § 130 novelizovaného zákona o účetnictví odpovídá článku 19a/2 směrnice CSRD;
- [x] z důvodové/RIA zprávy vycucnout počty subjektů a náklady na plnění povinnosti zprávy o udržitelnosti - v RIA není **žádná** zmínka o zprávě o udržitelnosti, v důvodové zprávě nejsou hodnoceny dopady;
- [ ] doplnit Standardy EU pro zpracování zpráv o udržitelnosti??? - samotné standardy jsou poměrně rozsáhlý a komplikovaný dokument;
- [ ] zjistit, jestli neexistují nějaké technické pokyny (podrobnější metodika apod.) doplňující Standardy EU - nic dalšího jsme nenašel, myslím, že podrobnější metodiky (vyjma popisu XHTML značkování neexistují);
- [ ] K bodu výše: [Standardy EU pro reporting udržitelnosti][EU standardy] obsahují např. pro téma ESRS-E2-4 (znečišťování ovzduší, vody a půdy) postup pro vyhodnocení ve vztahu k BAT AEL dle BREFů (dodatek A tématu) - to lze brát z ročních zpráv o plnění podmínek integrovaného povolení;

## Co je ESG?

ESG je zkratka ze slov Environmental, Social a Governance. Jedná se o tzv. nefinanční kategorie vykazování informací užitečných pro ekonomické rozhodování.

ESG zahrnuje více dílčích témat:

- životní prostředí,
- sociální otázky,
- lidská práva a jejich dodržování,
- správa a řízení,
- zaměstnanecké otázky a
- boj proti korupci a úplatkářství.

## Reporting ESG

Reporting (ohlašování/vykazování) ESG může být dobrovolný či povinný. Tento souhrn se zabývá výlučně povinným reportingem ESG.

## Kdo bude mít povinnost reportovat ESG?

Povinnost reportingu ESG bude v České republice definována v zákoně o účetnictví ve formě tzv. **zprávy o udržitelnosti**. Zpráva o udržitelnosti je vykazována mimo účetní závěrku. Zpráva o udržitelnosti je jednou z tzv. zpráv vedení (§ 123 [novelizovaného zákona o účetnictví][Eklep]), které mají poskytovat:
> "ucelený a vyvážený popis vývoje a výkonnosti činnosti účetní jednotky a její hospodářské situace, včetně zásadních rizik a nejistot, kterým čelí, za individuální účetní období. Činnost a hospodářská situace účetní jednotky musí být analyzovány z finančního hlediska, a je-li to vhodné pro naplnění účelu individuální zprávy vedení velké účetní jednotky, také z nefinančního hlediska. Účetní jednotka zahrne do analýzy také odkazy na částky vykazované v účetní závěrce a komentář k nim, je-li to vhodné."

Změna [zákona o účetnictví][zákon o účetnictví] je v současnosti (únor 2024) ve fázi projednání na vládě (po meziresortním připomínkovém řízení). Veškeré podklady navrhované změny zákona jsou dostupné v systému [Eklep pro veřejnost][Eklep].

Samotný návrh zákona je ke stažení [zde][návrh zákona o účetnictví].

Navrhovaná účinnost zákona je **1. leden 2025**.

Dosud zprávu o udržitelnosti musely povinně [viz § 32f zákona o účetnictví][zákon o účetnictví] vypracovat účetní jednotky klasifikované současně

- jako subjekt veřejného zájmu

     Dosud především společnosti obchodované na Burze Praha nebo RM Systému - úplný seznam subjektů veřejného zájmu [zde][subjekty veřejného zájmu].  
     Celkem je takto v ČR klasifikováno 146 společností, mimo finanční sektor je z nich 31.  

- s počtem zaměstnanců v jednotce přesahující hodnotu 500.

     K rozvahovému dni (obvykle 31.12.).  

**Nově** budou muset zprávu o udržitelnosti vypracovat velké účetní jednotky.

Velkou účetní jednotkou bude míněna (§36 [novelizovaného zákona o účetnictví][návrh zákona o účetnictví]) účetní jednotka, která splňuje alespoň dvě z následujících podmínek:

- aktiva celkem nad 600 mil. Kč,
- roční úhrn čistého obratu (zhruba řečeno suma výnosů z hlavní činnosti) nad 1,2 mld. Kč a
- průměrný počet zaměstnanců za účetní období nad 250

Zprávu o udržitelnosti budou muset vypracovat rovněž střední účetní jednotky, jejichž investiční cenné papíry jsou obchodovány na některém EU trhu s cennými papíry (včetně Burzy Praha atd. - jedná se zřejmě hlavně o střední společnosti obchodované na trhu Start Market Burzy Praha, kterých je cca 10). Těmto společnostem povinnost zpracovat zprávu o udržitelnosti vzniká až od roku 2026 (a najdou-li důvody, proč zprávu nemohou vypracovat, tak až od roku 2028)(§ 217 [novelizovaného zákona o účetnictví][návrh zákona o účetnictví]).

Účetní jednotky, kterou jsou společně se všemi dceřinnými firmami zahrnuté v konsolidační zprávě mateřské entity, **nemusí** zprávu o udržitelnosti zpracovávat.

Účetní jednotky, které mají povinnost zpracovat zprávu o udržitelnosti, mají rovněž povinnost tyto zprávy nechat ověřit auditorem (§ 153 [novelizovaného zákona o účetnictví][návrh zákona o účetnictví]).

Zprávy o udržitelnosti se zveřejňují jako součást tzv. Statutární zprávy, jejímž obsahem je rovněž účetní závěrka a ostatní zprávy vedení, jsou-li zákonem vyžadovány (§ 154 [novelizovaného zákona o účetnictví][návrh zákona o účetnictví]). Zpráva vedení obsahující zprávu o udržitelnosti se vyhotovuje v elektronické podobě ve formátu Extensible Hypertext Markup Language (§ 126 [novelizovaného zákona o účetnictví][návrh zákona o účetnictví]).

Statutární zprávu musí povinná účetní jednotka zveřejnit do 12 měsíců od konce účetního období (§ 155 [novelizovaného zákona o účetnictví][návrh zákona o účetnictví]). Zveřejnění probíhá podáním dokumentů do Sbírky listin příslušného rejstříku (obvykle Obchodní rejstřík).

Pokud účetní jednotka včas nesplní povinnost ověření zprávy o udržitelnosti nebo povinnost zveřejnění statutární zprávy, lze jí uložit **pokutu do výše 0,5 % aktiv** účetní jednotky (§ 200 [novelizovaného zákona o účetnictví][návrh zákona o účetnictví]).

## Obsah zprávy o udržitelnosti

Zpráva o udržitelnosti obsahuje (viz § 130 [novelizovaného zákona o účetnictví][návrh zákona o účetnictví])

a) stručný popis obchodního modelu a strategie účetní jednotky včetně

1. popisu odolnosti obchodního modelu a strategie účetní jednotky vůči rizikům spojeným s udržitelností,
2. příležitostí pro účetní jednotku vztahujících se k udržitelnosti,
3. plánů účetní jednotky a opatření přijatých k jejich zavedení a souvisejících finančních a investičních plánů, které mají zajistit, aby obchodní model a strategie účetní jednotky byly slučitelné s přechodem na udržitelné hospodářství a s omezením globálního oteplování na 1,5◦C v souladu s Pařížskou dohodou9) a s cílem dosáhnout klimatické neutrality do roku 2050 podle přímo použitelného předpisu Evropské unie upravujícího evropský právní rámec pro klima10),
4. informace, jak je účetní jednotka vystavena činnostem souvisejícím s uhlím, ropou a plynem, je-li těmto činnostem vystavena,
5. způsobu, jakým obchodní model a strategie účetní jednotky zohledňují zájmy jejích zúčastněných stran a dopady účetní jednotky na udržitelnost a
6. popisu, jak je strategie účetní jednotky s ohledem na udržitelnost zaváděna,

b) popis časově vymezených cílů souvisejících s udržitelností, které si účetní jednotka určila, případně také absolutních cílů snížení emisí skleníkových plynů alespoň pro roky 2030 a 2050, včetně

1. popisu pokroku, jakého účetní jednotka při plnění těchto cílů dosáhla, a
2. prohlášení o tom, zda jsou tyto cíle účetní jednotky týkající se otázek životního prostředí založeny na přesvědčivých vědeckých důkazech,

c) popis úlohy příslušných orgánů účetní jednotky s ohledem na udržitelnost, včetně popisu jejich odborných znalostí a dovedností ve vztahu k plnění této úlohy či přístupu k těmto odborným znalostem a dovednostem,

d) informace o existenci systémů pobídek spojených s udržitelností, které jsou nabízeny členům orgánů účetní jednotky,

e) popis politik účetní jednotky ve vztahu k udržitelnosti,

f) popis postupu náležité péče, který účetní jednotka uplatňuje ve vztahu k udržitelnosti a případně také dodržování požadavků Evropské unie na uplatňování postupů náležité péče,

g) popis hlavních skutečných nebo potenciálních nepříznivých dopadů spojených s vlastní provozní činností účetní jednotky, s jejím hodnotovým řetězcem, produkty a službami, obchodními vztahy a dodavatelským řetězcem,

h) popis opatření přijatých účetní jednotkou k identifikaci a sledování dopadů podle písmene g) a dalších nepříznivých dopadů, které musí účetní jednotka identifikovat podle požadavků Evropské unie na uplatňování postupů náležité péče,

i) popis opatření přijatých účetní jednotkou, která mají skutečným nebo potenciálním nepříznivým dopadům podle písmene g) předcházet, zmírnit je, napravit je nebo je odstranit, a to včetně popisu výsledků uplatňování těchto opatření, a

j) popis hlavních rizik pro účetní jednotku spojených s udržitelností, včetně popisu

1. hlavních závislostí účetní jednotky na těchto otázkách a
2. způsobu, jakým účetní jednotka tato rizika řídí.

Individuální zpráva o udržitelnosti obsahuje také

a) ukazatele vztahující se k informacím uvedeným v individuální zprávě o udržitelnosti a postup použitý pro určení těchto informací a

b) informace o vlastní činnosti účetní jednotky a jejím hodnotovém řetězci, včetně informací o jejích produktech a službách, obchodních vztazích a dodavatelském řetězci.

Nelze-li nezbytné informace o hodnotovém řetězci získat, namísto těchto informací se v individuální zprávě o udržitelnosti uvede

a) vysvětlení úsilí vynaložené účetní jednotkou za účelem získání těchto informací.

b) důvody, proč tyto informace nebylo možné získat a

c) způsoby, jakými budou tyto informace získány v budoucích účetních obdobích.

Zprávy o udržitelnosti vyhotovované za první 3 účetní období od vzniku povinnosti vyhotovovat individuální zprávu o udržitelnosti obsahují také informace, proč nebylo možné nezbytné informace získat (viz výše).

Informace o udržitelnosti se ve zprávě o udržitelnosti uvádějí z krátkodobého, střednědobého nebo dlouhodobého časového hlediska tak, aby byl naplněn účel zprávy o udržitelnosti.

Zpráva o udržitelnosti nemusí ve výjimečných případech a na základě odůvodněného rozhodnutí příslušných orgánů účetní jednotky obsahovat informace týkající se budoucího vývoje účetní jednotky nebo právě projednávaných záležitostí, pokud by uvedení těchto informací ve zprávě o udržitelnosti mohlo výrazně poškodit obchodní postavení této účetní jednotky, ledaže by neuvedení těchto informací znemožnilo naplnit účel zprávy o udržitelnosti.

Rozlišovány jsou tzv. individuální a konsolidované zprávy o udržitelnosti. Obsah a podmínky individuální zprávy jsou uvedené výše. Konsolidované zprávy o udržitelnosti budou zpracovány za celou skupinu podniků spadajících pod mateřskou entitu a musí splňovat dodatečné podmínky.

Zpráva o udržitelnosti se vyhotovuje v souladu se standardy pro podávání zpráv o udržitelnosti přijatými Evropskou komisí.

## Standardy pro podávání zpráv o udržitelnosti dle EK

Standardy EU pro reporting udržitelnosti jsou upraveny v [nařízení Komise (EU) 2023/2772][EU standardy]. Tyto standardy jsou dále uváděny pod zkratkou **ESRS**.

Vzhledem k rozsáhlosti ESRS jsou dále uvedeny jen vybrané prvky standardů:

### Struktura zprávy o udržitelnosti (dodatek D ESRS)

|Součást zprávy vedení podniku|Kodifikace ESRS|Název|
|-----------|-----------|-----------|
|1. Obecné informace|ESRS 2|Obecné informace, včetně informací poskytovaných v rámci požadavků na uplatňování v tematických ESRS uvedených v dodatku C ESRS 2.|
|2. Informace o životním prostředí|Nepoužije se|Zveřejněné informace podle článku 8 nařízení (EU) 2020/852 (nařízení o taxonomii)|
||ESRS E1|Změna klimatu|
||ESRS E2|Znečištění|
||ESRS E3|Vodní a mořské zdroje|
||ESRS E4|Biologická rozmanitost a ekosystémy|
||ESRS E5|Využívání zdrojů a oběhové hospodářství|
|3. Sociální informace|ESRS S1|Vlastní pracovní síla|
||ESRS S2|Pracovníci v hodnotovém řetězci|
||ESRS S3|Dotčené komunity|
||ESRS S4|Spotřebitelé a koncoví uživatelé|
|4. Informace o správě a řízení|ESRS G1|Chování podniků|

### Seznam otázek a podtémat k vyhodnocení

Otázky a podtémata se při zpracování zprávy o udržitelnosti zařazují po vyhodnocení významnosti otázky (hodnotí se významnost dopadů a finanční významnost). Pokud je na základě posouzení významnosti provedeného podnikem (viz ESRS 2 IRO-1) daná otázka udržitelnosti v tomto seznamu vyhodnocena jako významná, podá podnik zprávu podle odpovídajících požadavků na zveřejňování v rámci příslušných tematických ESRS.

|Tématický ESRS|Téma|Dílčí téma|Podtémata|
|-----------|-----------|-----------|-----------|
|ESRS E1|Změna klimatu|||
|ESRS E2|Znečištění|||
|ESRS E3|Voda a mořské zdroje|||
|ESRS E4|Biologická rozmanitost a ekosystémy|||
|ESRS E5|Oběhové hospodářství|||
|ESRS S1|Vlastní pracovní síla|||
|ESRS S2|Pracovníci v hodnotovém řetězci|||
|ESRS S3|Dotčené komunity|||
|ESRS S4|Spotřebitelé a koncoví uživatelé|||
|ESRS G1|Chování podniků|||

Pozn. oficiální překlad směrnice o účetnictví ve znění CSRD mluví o "zprávách o udržitelnosti", samotné Standardy v oficiálním překladu však používají termín "prohlášení o udržitelnosti".

## Použité zdroje

[Eklep]:https://odok.cz/portal/veklep/material/KORNCKKHGM1N/
[subjekty veřejného zájmu]:https://www.rvda.cz/subjekty-verejneho-zajmu/seznam-subjektu-verejneho-zajmu/subjekty-verejneho-zajmu-stav-k-31122022
[zákon o účetnictví]:https://www.zakonyprolidi.cz/cs/1991-563#p32f
[návrh zákona o účetnictví]:https://odok.cz/portal/services/download/attachment/KORNCZJE23EB/
[EU standardy]:https://eur-lex.europa.eu/legal-content/CS/TXT/?uri=CELEX:32023R2772
